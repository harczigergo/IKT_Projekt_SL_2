Rólunk
Napjainkban szinte már elengedhetetlen követelmény, hogy egy cég elérhető legyen valamilyen formában az interneten. Reméljük, weblapunkon barangolva az Ön számára is megkönnyítjük társaságunk különböző szolgáltatásainak igénybevételét.Szeretnénk hogy a jövőben Ön is partnerünk legyen, akár egyéni utazóként, vagy mint egy cég képviselőjeként kötne velünk szerződést. Hacsak mint kíváncsiskodó olvassa weblapunkat, akkor is jó szórakozást, jó barangolást kívánunk.Cégünk 1989-ben alakult újjá Duna Taxi néven, de már 1985 óta működik Győr városában.
Jelenleg a legrégebbi, és legnagyobb létszámú (107 fő) társaság Győrben. Fő profilunk a személyszállítás, de foglalkozunk árufuvarozással, autómentéssel és segélyszolgálattal is. Társaságunk üzletvezetője kezdettől fogva Udvardi Csilla. A taxisok által választott, szakmai kérdésekkel foglalkozó vezető Gregosits Szilárd. 2011. október elsejével társaságunk egyesült a körülbelül 2 és fél éve a városban működő City Taxi Kft.-vel. Mind a 22 tag belépett hozzánk. A két közismert telefonszámukat (96/222-222, 96/333-333, 96/888-888) magukkal hozták társaságunkhoz. A megszűnt Kisalföld Taxi Kft. (Volán Taxi) tagjai közül 13-an szintén társaságunkhoz csatlakoztak. Elmondhatjuk, hogy az átalakulással Győr város legütőképesebb társasága lettünk.
A megnövekedett létszámnál fogva könnyen lefedjük az egész város területét és 5-10 percen belül ki tudunk állni a megrendelő által megadott címen. 2011. december 1. óta diszpécserközpontunk az Árpád út 51/B szám alatt található. Korábbi helyünkről (Lajta utca 38.) sikerült új helyre költöznünk a belváros központjába. A több mint 15 éve a társaságunknál dolgozó, jó helyismerettel rendelkező diszpécsereink magas színvonalon látják el szolgálatukat.